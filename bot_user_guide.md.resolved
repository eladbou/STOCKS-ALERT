# מדריך למשתמש: בוט התראות המניות בטלגרם 🤖📈

בוט זה מאפשר לך לעקוב אחר מניות, לקבל התראות כשהן מגיעות למחיר יעד, ולנהל את ההתראות שלך ישירות מהטלגרם.

## 🔗 חיבור החשבון לבוט (חובה)
כדי להתחיל להשתמש בבוט, עליך קודם כל לקשר אותו לחשבון שלך באתר:
1. היכנס לאתר שלנו דרך הדפדפן.
2. לחץ על כפתור האימות מול טלגרם כדי לייצר קישור התחברות לבוט.
3. הקישור המיוחד יפתח אוטומטית את אפליקציית הטלגרם (וישלח פקודת `/start` בצירוף טוקן אישי).
4. ברגע שתשלח את ההודעה, הבוט יאשר שחשבונך חובר בהצלחה ושייתיחס מעתה לבקשותיך.

*(הערה: הקישור שתקבל תקף ל-15 דקות. אם פג תוקפו, עליך לייצר קישור חדש באתר).*

---

## 🛠️ סטטוס ועזרה

* `/status` - **בדיקת מצב החשבון:** מציג איזה שם משתמש מקושר כרגע לבוט ומה כמות ההתראות הפעילות בחשבונך.
* `/help` או פשוט כתוב **help** - **תפריט עזרה:** מציג את רשימת הפקודות הראשיות של הבוט.

---

## 🔔 ניהול התראות על מניות

הבוט מאפשר לך להוסיף ולנהל התראות מניות בקלות על ידי שליחת פקודות מילוליות בצא'ט:

### 1. הוספת התראה חדשה
מעוניין לקבל התראה כשמחיר מניה מסוימת מגיע למחיר יעד שהגדרת (מעל או מתחת למחיר הנוכחי)? הגדר זאת בקלות.
הבוט מזהה לבד את המחיר הנוכחי של המניה, ויגדיר את כיוון ההתראה בצורה חכמה (למשל, אם המחיר כעת 140$ והגדרת יעד של 150$, הוא יודיע לך כשהמחיר יעבור את ה-150$).
**איך משתמשים:**
`add [SYMBOL] [PRICE]` (לדוגמה: `add AAPL 150`)

**🔥 קיצור דרך מהיר:** אין חובה לכתוב את המילה add, פשוט שלח את סימול המניה והמחיר ברווח:
`AAPL 150`

### 2. הצגת רשימת ההתראות הפעילות (שלי)
תוכל לצפות בכל ההתראות הפעילות שהגדרת בכל רגע (סימול, מחיר יעד, כיוון ומספר מזהה ID).
**איך משתמשים:**
`list`

### 3. מחיקת (ביטול) התראה
אם אינך זקוק יותר להתראה מסוימת, תוכל לבטל אותה בעזרת המספר המזהה שלה (מופיע בפקודת ה-list בתור 🆔 ID).
**איך משתמשים:**
`del [ID]` (לדוגמה: `del 15`) או שניתן במקום del להשתמש בקידומות: `delete 15` או `remove 15`.

---

## 🔍 חיפוש ונתונים בזמן אמת

### 1. בדיקת מחיר בזמן אמת
מעוניין לדעת זריז מה המחיר הנוכחי של מניה ללא הוספת התראה? שלח את הפקודה ותקבל את המחיר המעודכן באותו השניה!
**איך משתמשים:**
`price [SYMBOL]` (לדוגמה: `price TSLA`)

### 2. חיפוש מניות (סימולים)
לא יודע מה הסימול (Symbol) של החברה שאתה מחפש? ציין למשל Apple או Microsoft והבוט ימצא ויציג לך רשימת תוצאות אפשריות. 
בלחיצה על אחת מהחברות ברשימה (כפתור מובנה בטלגרם), תקבל מיד הודעה מנוסחת ומוכנה שאותה רק תצטרך להשלים עם מחיר יעד לשמירת התראה.
**איך משתמשים:**
`search [QUERY]` (לדוגמה: `search Apple`)

---

## 💡 דגשים חשובים
* פקודות כמו `add`, `list`, `del`, `search` והקיצורים נרשמים **בלי הקידומת `/`** (בלי סלאש). פשוט כתוב אותן כהודעת טקסט רגילה בצ'אט הבוט.
* הקפד לכתוב את סימול המניות כפי שהם מוכרים בוול-סטריט באנגלית (האותיות יכולות להיות קטנות או גדולות לא משנה, הבוט יזהה).
